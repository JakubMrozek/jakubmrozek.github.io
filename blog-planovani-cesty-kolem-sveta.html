
    <!doctype html>
    <html lang="en">
    <head>
      <meta charset="utf-8">
      <title>Plánování cesty kolem světa | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
      <div class='content'>
    
      <menu class='menu'>
        <a href='index.html'>Domů</a>
        <a href='rok-na-ceste-kolem-sveta.html'>Rok na cestě kolem světa</a>
        <a href='alba.html'>Alba a cestopisy</a>
        <a class='active'href='blog.html'>Blog</a>
      </menu>
    
    <div class='blog-post'>
      <h2 class='blog-headline'>
        Plánování cesty kolem světa
        <span class='blog-date'>8.6.2017</span>
      </h2>
      <div class='blog-post-inside'>
        <div class='blog-post-left'>
          <div class='blog-content'>
          
Necelých 5 týdnů do odletu, čas požádat mongolského a čínského úředníka o svolení vcestovat do jejich země. 

          <p>Nejraději bych nic neplánoval a rozhodl se až každé ráno, kam zamířím, ale proto obzvláště Čína nemá pochopení, takže mě donutili k rezervaci letenek a nějakému základnímu plánování.</p>

<p>Po všech těch knihách, článcích a dokumentech od Zikmunda a Hanzelky a řady dalších je chuť objevovat a bát se nejistoty mnohem větší než chuť projíždět mnohokrát prozkoumané a mít vše jisté. V Ulánbátaru tedy strávím 3 noci a pak hned vyrážím na západ ideálně až do města Ölgij. Vede tam více cest, a protože nevím, kterou se vydat, tak nechám rozhodnout náhodu - pojedu tou, kterou pojede první stopnuté auto. Během cesty budu Mongoly učit český překlad pro slovo „Bůh” (tedy „Jaromír Jágr”). Až pak bude zase odmítat reprezentaci, tak mu z toho pošlu video, jakože ho i Mongolové prosí a on se pak k ní pod tíhou emocí zase vrátí (nemáte zač!).</p>

<p>Na západě pak nasednu na autobus a vydám se na dvoudenní cestu zpět do hlavního města a díky levnoletenkám od China Air zamířím hned do Xi’anu. Tam plánuji zachránit nějaké staré kolo, které by jinak šlo do šrotu, a daruji mu nejlepších 30 dní života. Spolu budeme poznávat všechny odlehlé vesnice mezi Tibetem a civilizací až do Hong Kongu. Jen ta trasa je dost dlouhá, takže se zkusím zastavit někde na místní Veřejné bezpečnosti (uf, ten název …) a pěkně je poprosím o prodloužení víza o další měsíc v tom jejich ráji. </p>

<p>Z Hong Kongu pak zamířím na Tchaj-wan, kde si dám pár týdnů pracovní pauzy, protože někdo tu káru kapitalismu táhnout musí, že jo. Během té doby bych ale chtěl celý ostrov obejít pěšky, pěkně metr po metru a zkusím sestříhat nějaká videa z předchozích dní a budu přemýšlet, kudy dále.</p>
          </div>
        </div>
        <div class='blog-post-right'>
          <img class='blog-post-img' src='facebook/timeline/photo_1578712895472241.jpg' />
        </div>
      </div>
    </div>
  
          
          </div>
        </body>
      </html>
    