
    <!doctype html>
    <html lang="en">
    <head>
      <meta charset="utf-8">
      <title>Jak jsem lovil potravu v Laosu | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
      <div class='content'>
    
      <menu class='menu'>
        <a href='index.html'>Domů</a>
        <a href='rok-na-ceste-kolem-sveta.html'>Rok na cestě kolem světa</a>
        <a href='alba.html'>Alba a cestopisy</a>
        <a class='active'href='blog.html'>Blog</a>
      </menu>
    
    <div class='blog-post'>
      <h2 class='blog-headline'>
        Jak jsem lovil potravu v Laosu
        <span class='blog-date'>8.1.2018</span>
      </h2>
      <div class='blog-post-inside'>
        <div class='blog-post-left'>
          <div class='blog-content'>
          
Včera večer jsem přijel už za tmy do jednoho laoského městečka. Ubytoval jsem se v místním guesthousu, vydýchával další den a jako vždy se přemlouval, že hlad ve skutečnosti nemám, že se mi to jenom zdá a že klidně můžu ležet dal, leč po chvíli jsem to vzdal a vydal se ven lovit potravu.

          <p>Už bylo po 9. večer, což je doba, kdy se pomalu vesnické restaurace v Laosu zavírají, naštěstí jsem ale jednu otevřenou našel. Snad na všech stolech bylo nedojezené jídlo, ale nikde nikdo, jen v zadní části mistnosti jsem někoho slyšel, tak jsem zašoupal nohama a vydal další zvuky, abych přivolal obsluhu. Náhle se zpoza stolů vynořilo několik dětí, které na mě začaly synchronně volat “hello” a “sleep”. Pak ke mně přiběhla jedna starší laoská paní, sepnula ruce, položila na ně hlavu, aby mi naznačila, že už chtějí jít spát a ať vypadnu.</p>

<p>Šel jsem tedy do jiné hospody, majitelce ukázal fotografii rýže a masa a poručil ji, aby mi něco takového připravila. Zatímco jsem čekal na večeři, přisedl si ke mně nějaký laoský muž a projevil zájem o konverzaci. Po několika pokusech, zda přeci jen laosštinu neovládám (neovládám), své snažení vzdal, vzal si párátko a vydloubáváním kolem svých žlutých zakřivených zubů sestavil vzorek dnešní večeře. Kéž bych tu laosštinu ovládal.</p>

<p>Ráno jsem šel na snídani do té první restaurace a všiml si, že v celé jídelně, jedné velké mistnosti, žije patrně celá jedna nebo více rodin. Vedle stolů pro zákazníky byly dětské hračky či složené oblečení, na večer jen přehodí přes lavičky něco měkkého a na tom pak všichni spí. Pak jsem si toho všímal i jinde, někde k tomu přidají i další obory, třeba že kromě přípravy večeře vás taky ostříhají nebo vám opraví motorku. Inu Laos, země, kde více než 75% obyvatel žije za méně než $2 na den.</p>

<p>Na obrázku jsou pak ony děti, které jsem vzbudil, z jejich výrazu tuším, že mi to prominuly.</p>
          </div>
        </div>
        <div class='blog-post-right'>
          <img class='blog-post-img' src='facebook/timeline/photo_1823327634344098.jpg' />
        </div>
      </div>
    </div>
  
          
          </div>
        </body>
      </html>
    