
    <!doctype html>
    <html lang="en">
    <head>
      <meta charset="utf-8">
      <title>Čína - 1. část | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="css.css">
    </head>
    <body>
      <div class='content'>
    
      <menu class='menu'>
        <a href='index.html'>Domů</a>
        <a href='rok-na-ceste-kolem-sveta.html'>Rok na cestě kolem světa</a>
        <a class='active'href='alba.html'>Alba</a>
      </menu>
    
      <h1>Čína - 1. část <span class='date'>léto 2017</span></h1>
      <p class='perex'>Moje druhá země na cestě kolem světa byla Čína. Většinu času jsem strávil v XI'anu a Kunmingu, mezi kterými jsem dva dny přejížděl vlakem. Něco málo o tom, jak vypadá běžný život v čínských velkoměstech.</p>
    
      <div class='flex album'>
        <div class='left-box'>
          <p>Můj čínský výlet nezačal úplně nejlépe. Z Ulánbátaru jsem se dostal do Pekingu, kde jsem měl mít navazující let na Xi’anu, který byl ale několikrát odložen a pak ho zrušili kvůli počasí úplně, podobně jako všechny ostatní vnitrostátní lety v Pekingu. Letiště se tak najednou zaplnilo tisíci lidmi, kteří chtěli informace. A tak jsem poznal čínský národní sport: čekání ve frontě. Já jsem v ní zůstal 4 hodiny, během kterých jsem - a ano, klidně to tady přiznám - surově předbíhal kohokoliv, kdo se nedokázal bránit.</p>
        </div>
        <div class='right-box'>
          <p>
            <img src='./facebook/cina-mesta/photo_1680860678590795.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Po půlnoci jsem dostal novou letenku do další destinace a poprvé si vyzkoušel, jaké je to kempovat na letišti. Let se navíc celý další den odkládal a do Xi’anu jsem se dostal až za tuhé noci. Jestli opravdu něco nechcete zažít, tak to je zrušený let v Pekingu.</p>
        </div>
        <div class='right-box'>
          <p>
            <img src='./facebook/cina-mesta/photo_1680859648590898.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Ani v Xi’anu jsem nezačal dobře. Protože už bylo pozdě, nezbývalo mi nic jiného než si vzít taxi. Vybral jsem si jednoho taxikáře a s ním dohodl cenu. Pak mě odvedl daleko od ostatních do svého neoznačeného auta, kde už seděla další osoba. Mě posadili dozadu a vydali jsme se na cestu. Trochu mi vrtalo hlavou, jak ví, kam jet, když jsem mu neukázal adresu, ale dobře, asi se zeptá až v centru. Více nervózní jsem začal být, když jsem podle GPS zjistil, že jsme kousek před Xi’anem odbočili na úplně jinou cestu a hnali se lesem pryč od Xi’anu. Taxikář s druhou osobou nemluvil, jen se občas na sebe podívali. Ani nevím proč, ale zrovna jsem vzpomínal na článek o tom, jak mají v Číně problém s nelegálním prodejem lidských orgánů.</p>
        </div>
        <div class='right-box'>
          <p>
            <img src='./facebook/cina-mesta/photo_1680859905257539.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Naštěstí jel taxikář jen odvézt kamaráda za město a pak už mě dovezl ke Claire, která byla moji hostitelkou v Xi’anu. <br><br>Claire je z chudých poměrů, vyprávěla mi o tom, jak vypadala Čína před mnoha lety, kdy za doby velké chudoby musela sdílet koupelnu se spoustou dalších lidí a jak si to dnes lidé kompenzují tím, že potřebují vypadat bohatě, aby se co nejvíce odlišili od starých časů.<br><br>A nebo o tom, jaké to pro ní je, když je jí 28 a stále není provdaná, protože v Číně je takové nepsané pravidlo, že by žena měla být do 25 vdaná a pokud není, je něco špatně. Takže ona i další Číňané, které jsem později potkal, mi říkali, že spoustu párů, na které narazím, byly dány dohromady jen proto, aby oba byli už manželé, protože takhle to společnost chce.</p>
        </div>
        <div class='right-box'>
          <p>
            <img src='./facebook/cina-mesta/photo_1680860375257492.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Dobré ráno z Číny! Podívám se z okna a první, co vidím, je nějaký Číňan, který přelezl balkon a prochází se po římse. Ranní procházka na čerstvém vzduchu ve vyšší nadmořské výšce, chápu!</p>
        </div>
        <div class='right-box'>
          <p>
            <img src='./facebook/cina-mesta/photo_1680860981924098.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Městská kola, tímhle teď Čína žije. S Claire jsme takhle projeli celý Xi’an, jen občas jsme se zastavili na pivo, protože Claire měla žízeň. Pivo pije pravidelně od 8 let, v Číně totiž není věkové omezení na alkohol.</p>
        </div>
        <div class='right-box'>
          <p>
            <img src='./facebook/cina-mesta/photo_1680860215257508.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>O to, že byste zrovna někde nenašli městské kolo, se opravdu bát nemusíte, jsou jimi zaplněné celé ulice.</p>
        </div>
        <div class='right-box'>
          <p>
            <img src='./facebook/cina-mesta/photo_1680860991924097.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Jezdí na nich všichni podobně jako tady paní policistka. Druhá alternativa jsou elektromotorky, kterou pro dnešek naopak zvolila paní s elegantní útěrkou (?) na hlavě.</p>
        </div>
        <div class='right-box'>
          <p>
            <img src='./facebook/cina-mesta/photo_1680860955257434.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Elektrikář. To je povolání, které bych v Číně dělat nechtěl.</p>
        </div>
        <div class='right-box'>
          <p>
            <img src='./facebook/cina-mesta/photo_1680860521924144.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Čína, země všech možných vozítek. Když už jsem měl pocit, že mě nic nepřekvapí, projel kolem mě čínský děda na motorce polepené nápisy Hello Kitty a já měl zase o čem přemýšlet.</p>
        </div>
        <div class='right-box'>
          <p>
            <img src='./facebook/cina-mesta/photo_1680860701924126.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>U Claire jsem nakonec zůstal místo dvou dní pět, protože mi v Xi'anu bylo dobře. Každé sídliště v Číně je hlídané, dostanete čipovou kartu a tou se musíte prokázat, když chcete vejít dál. Na obrázku je Li, náš hlídač v Xi’anu (on se asi jmenuje jinak, ale já mu takhle říkal, protože takhle podle mě má vypadat Li).</p>
        </div>
        <div class='right-box'>
          <p>
            <img src='./facebook/cina-mesta/photo_1680860371924159.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>“Buď dobrým občanem a neodhazuj nedopalky na zem,” upozornění ve všech čínských parcích.</p>
        </div>
        <div class='right-box'>
          <p>
            <img src='./facebook/cina-mesta/photo_1680861085257421.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Ulice v Xi’anu.</p>
        </div>
        <div class='right-box'>
          <p>
            <img src='./facebook/cina-mesta/photo_1680860821924114.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Angličtina nikde v Číně není. Ale líbí se mi, že když už někde náhodou něco anglicky je, tak je to použito velmi prakticky jako v tomto případě.<br><br>Číňané rádi říkají, že čínština je nejtěžší jazyk na světě. A část pak ještě dodá, že angličtina je ten nejlehčí. Že měli všichni tenhle nejlehčí jazyk ve škole a dnes s ním nikdo neumí mluvit jsem přehlížel, ale když jsem chtěl být obzvláště škodolibý, tak jsem nutil mé čínské přátelé říct “řeřicha” nebo “zmrzlina”, což obvykle ukončilo diskusi o tom, který jazyk je opravdu nejtěžší.</p>
        </div>
        <div class='right-box'>
          <p>
            <img src='./facebook/cina-mesta/photo_1680860135257516.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Čas opustit Xi’an. Claire mi pomohla koupit lístek a já se vydal na více než 30 hodin dlouhou cestu rychlovlakem do Kunmingu.<br><br>Nástup do vlaku je jako všechno v Číně organizované. Takže 20 minut před přijezdem vlaku se všichni seřadí vzorně do zástupu. O pár minut později vás pustí o kousek dál. A o pár minut zase o kousek dál. Pak přijede vlak, zastaví a tendy vás konečně pustí úplně, jste volní jako ptáci a můžete běžet do svého kupé!</p>
        </div>
        <div class='right-box'>
          <p>
            <img src='./facebook/cina-mesta/photo_1680860341924162.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Pár minut před nástupem na vlak mám divný pocit a dívám se, co to po mě leze. A celý prostor je najednou zamořen pěticentimetrovými kobylkami, které se snaží skočit a vlézt kamkoliv. Scéna jak z hororu!</p>
        </div>
        <div class='right-box'>
          <p>
            <img src='./facebook/cina-mesta/photo_1680859678590895.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Lůžkové vlaky. Spí se v nich dobře, ale doporučuji nespat na horní palandě. Noc byla klidná, pouze přerušovaná občasnými výkřiky těch, co se praštili na horní palandě do hlavy.</p>
        </div>
        <div class='right-box'>
          <p>
            <img src='./facebook/cina-mesta/photo_1680859921924204.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Později jsem dostal hlad, tak jsem si koupil nějaké uzené prsty nebo co to bylo. Neznámá dívka, která si sedla proti mě a pozorovala mě, jak se snažím otevřít obal, to po nějaké době nevydržela, potravinu popadla, surově obal zničila a já se konečně mohl najíst.</p>
        </div>
        <div class='right-box'>
          <p>
            <img src='./facebook/cina-mesta/photo_1680860511924145.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Scénu zaznamenal velitel rodiny a poté, co jsem dívce nabídl první prst, mi on nabídl volný přístup k jejich jídlu. Dostal jsem tak neomezený přístup ke všem masem obaleným kostem všech možných zvířat.</p>
        </div>
        <div class='right-box'>
          <p>
            <img src='./facebook/cina-mesta/photo_1680859998590863.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Jakmile rodina odešla, zabral jejich místo jeden farmář z Kunmingu. Chvíli mě pozoroval a pak mi podal telefon se zprávou, která je na obrázku. A pak mě, podobně jako všichni Číňani, se kterými jsem se dostal nějak více do kontaktu, pozval na jídlo.<br><br>Četl jsem a slyšel jsem mnoho o tom, jací jsou Číňani a vše bylo jen negativní. Moje zkušenost je naprosto odlišná. Mnohokrát mě lidé zvali v zemích jako je Turecko třeba na čaj, ale nikdy mě nezvali na opravdu drahé jídlo, což se právě v Číně stalo několikrát. Také si vybavuji jednoho Číňana v Austrálii, který mi pomohl s rozbitým kolem a nechtěl mi dovolit, abych si tu opravu (cca 3 - 4 tis. Kč) hradil sám. Moje čínská přítelkyně mi pak říkala, že tohle je povinnost postarat se o cizince a že to tak mají dělat všichni (a mimochodem, i ona za mě první večer všechno chtěla platit).</p>
        </div>
        <div class='right-box'>
          <p>
            <img src='./facebook/cina-mesta/photo_1680859688590894.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Mí hostitelé v Kunmingu. Nechtěl jsem bydlet v hotelu, a tak jsme si našel jednu čínskou rodinu, která byla ochotna mě ubytovat, přestože nemluvili anglicky. Mohl jsem si je vyfotit, ale chtěli být na fotce jen s jídlem, které mi nabídli. Pro ně to byl větší zážitek než pro mě, při jídle si mě občas natáčeli, hlavně při trápení s hůlkama nebo při pokusu nahradit hůlky příborem.</p>
        </div>
        <div class='right-box'>
          <p>
            <img src='./facebook/cina-mesta/photo_1680860048590858.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Park v Kunmingu. Chlapec se švihadlem a muž s kytarou.</p>
        </div>
        <div class='right-box'>
          <p>
            <img src='./facebook/cina-mesta/photo_1680860885257441.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Park v Kunmingu podruhé.</p>
        </div>
        <div class='right-box'>
          <p>
            <img src='./facebook/cina-mesta/photo_1680860855257444.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Místní trhy. Prodává se tady vše, vedle kuřat i psi, zkrátka na co máte zrovna chuť.</p>
        </div>
        <div class='right-box'>
          <p>
            <img src='./facebook/cina-mesta/photo_1680860698590793.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Malé děti tady nemají pleny, místo toho mají díru v kalhotech, takže když chtějí …. pojďme dál.</p>
        </div>
        <div class='right-box'>
          <p>
            <img src='./facebook/cina-mesta/photo_1680859928590870.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Taxíky ala Mr. Bean.</p>
        </div>
        <div class='right-box'>
          <p>
            <img src='./facebook/cina-mesta/photo_1680861058590757.jpg' width='400'>
          </p>
        </div>
      </div>
    
      <div class='flex album'>
        <div class='left-box'>
          <p>Kunming, poslední den před tím, než vyrazím na dlouhou cyklojízdu do Hong Kongu. Mám před sebou 20 dní a 2000 km! Ráno jsem si ještě z legrace stáhl TanTan, což je čínská kopie Tinderu a s jednou holkou si domluvil schůzku. Nemluví anglicky, ale cítím z toho dobrý příběh pro Facebook, navíc stejně nemám co dělat. Takže se večer sejdem a ráno už hurá do Hong Kongu!</p>
        </div>
        <div class='right-box'>
          <p>
            <img src='./facebook/cina-mesta/photo_1680860518590811.jpg' width='400'>
          </p>
        </div>
      </div>
    
          </div>
        </body>
      </html>
    