
    <!doctype html>
    <html lang="en">
    <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-98639245-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'UA-98639245-1');
    </script>    
      <meta charset="utf-8">
      <title>Jak jsem krvácel s čínskými koupáky | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
    
      <div class='content'>
      <ul class="menu">
        <li ><a href='index.html'>Domů</a></li>
        <li ><a href='rok-na-ceste-kolem-sveta.html'>Rok na cestě kolem světa</a></li>
        <li ><a href='vybaveni.html'>Vybavení</a></li>
        <li ><a href='alba.html'>Alba a cestopisy</a></li>
        <li class='active'><a href='blog.html'>Blog</a></li>
      </ul>
    
    <div>
      <h2 class='blog-headline'>
        Jak jsem krvácel s čínskými koupáky
        <span class='date'>21.4.2019</span>
      </h2>
      <div class='flex'>
        <div class='flex-2'>
          <div class='blog-content'>
          
Už je to 90 dní, co jsem se začal učit čínštinu. Při rozpoznávání čínských znaků si stále připadám jako jeden z amerických vědců za 2. světové války, kteří se snažili dešifrovat kód Enigmy, ale alespoň už věřím, že čínské znaky nejsou konspirační teorie a že to nejspíš opravdu Číňané používají. Příští týden plánujeme slavnostně opustit angličtinu a používat už jen čínštinu a bude to jako na začátku, kdy 睿 musela konstantně používat překladač, jen se role obrátí a já budu ten, kdo umí říct jen “Hlad! Jíst! Pít! Spát!”.

          <p>O to větší radost jsem tedy měl, když jsem zjistil, že mí spolucestující po malajských ostrovech v Semporně jsou dvě čínské rodiny a já s nimi budu moci trénovat čínštinu celý den. Číňané téměř výhradně cestují jako celá široká rodina, od nejmladšího narozeného dítěte, které ještě neumí chodit, až po dědu, který už sotva chodí, a nejinak tomu bylo i tady.</p>

<p>Po návštěvě mořský cikánů (sea gypsies) a zjištění, že vyhlídka na Bohey Dulang je bohužel uzavřená, jsme vyrazili k jinému ostrovu a zakotvili nedaleko od břehu. Zde nám bylo nabídnuto, že si můžeme jít potápět, Semporna je totiž známá jako jedno z nejlepších míst na potápění na světě. Já si tedy vzal potápěčské brýle a nadšeně se vydal zkoumat mořské dno. Zůstal jsem však osamocen, mí čínští kamarádi se po zjištění, že je pod námi 3 metry hluboká voda, k potápění příliš neměli.</p>

<p>Pod vodou to bylo úžasné! Něco podobného jsem ještě neviděl. Mořské hvězdice, korálové útesy, nádhera. Abych si uchoval něco na památku, vrátil jsem se do lodi a snažil se zprovoznit telefon ve voděodolném pouzdře. Bohužel jsem si nevšiml, že se na žádost čínské strany loď posunula více k břehu, kde je jen metrová hloubka, takže se Číňané vybaveni záchrannými kruhy a plovacími vestami mohli bezpečně vydat na ponor. A tak když jsem skočil do vody podruhé, rozsekl jsem si celou patu.</p>

<p>Vrátil jsem se zpět do lodi a má zakrvácená noha, a následně i podlaha v lodi, vyvolala hotové asijské šílenství. Každý začal řešit, jak mi zachránit život. Naštěstí jsem byl právě s Číňany, takže měli všichni krabičku první pomoci, mezinárodní i s čínskou medicínou, a během chvíle byl problém vyřešen.</p>

<p>Situace nás spřátelila a ihned chtěli vědět, v jaké zemi žijí lidé jako jsem já. Bohužel nikdo nevěděl, co je to “ček republik”, takže mi jeden z nich podal telefon, abych mu tam název naší krásné země napsal. Pobavilo mě, že jako první nápověda po zadání “czech” se objevila “czechoslovakia”.</p>

<p>Poté jsme se vydali k dalšímu ostrovu, který byl jen slovy těžko popsatelný, fotografie snad stačí. Číňané zůstali bezpečně u lodi a já se vydal prozkoumávat ostrov. Šel jsem dál a dál a až už nebyla vidět loď ani žádný člověk. Bylo to nádherné. Takhle nějak si představuji Bora Bora. Jednotvárnost průzračné vody a bílého písku narušovaly jen občas mořské hvězdice či korály.</p>

<p>Strávil jsem procházením opuštěných míst skoro dvě hodiny a když jsem se vrátil zpět, po lodi nebyly ani památky. Číňané jsou fuč i s lodí! Lidé z další lodi mi řekli, že ti mí už odjeli. Ale že se MAYBE vrátí a ať si jdu zaplavat. A tak jsem čekal přibližně půl hodiny, než malajský kormidelník změnil směr a vrátil se zpět a bezpečně mě dovezdl až do přístavu.</p>
          </div>
        </div>
        <div class='flex-1'>
          <img width='350' class='blog-post-img' src='facebook/timeline/semporna.jpg' />
        </div>
      </div>
    </div>
  
          
          </div>
        </body>
      </html>
    