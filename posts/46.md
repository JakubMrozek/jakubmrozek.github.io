9.2.2018
Přejel jsem celou Indočínu!
blog-prejel-jsem-celou-indocinu.html
facebook/timeline/photo_1863405610336300.jpg
facebook/timeline/photo_1863405610336300.jpg
--------------

Bangkooook! Po 2700 kilometrech Čínou, Vietnamem, Laosem a Thajskem jsem se dostal až do hlavního města Thajského království. V zemi ladyboyů strávím ještě 3 týdny a pak zase potáhnu někam dále.
---perex---
Touhle dobou před 7 měsíci jsem právě lámal kartáček napůl, abych ušetřil pár gramů a trochu prostoru v batohu, o den později jsem pak vyrazil na tuto cestu a dnes je to už 215. den. Od začátku cesty si píšu deník a zapisuji si vše, co mě zaujalo, co jsem se dozvěděl, co jsem dělal a dnes už mají tyhle drobné poznámky dohromady 170 A4 textu. Nikdy jsem ty poznámky zpětně nečetl, až dnes po příjezdu do Bangkoku a nesmírně mě to pobavilo a nadchlo.

Já jsem tady na facebookovou stránku vlastně téměř nic nepsal, jen jsem přidal pár fotek a komentářů k nim, tak jsem se rozhodl, že ty poznámky nějak upravím, spojím do ucelené podoby a vydám. Nakonec doména SvetPatriTemCoSeNeposerou.cz je nevyužitá. Nebudeme tomu říkat kniha, to zní moc vznešeně, raději to budu označovat jako nenáhodné seskupení slov, které se dostalo na web. Vše od bydlení v ulánbátarském sídlišti, které bylo postaveno do tvaru SSSR, kde jsem bydlel s Mongolkou, která si po večerech dopisovala s mongolským prezidentem, přes půl roku vztahu s 睿, ortodoxní “čajnýs”, která ještě před půl rokem nebyla v jiné zemi než v Číně, ale dnes už jich navštívala 6, a když někam nedostane víza, tak si jednoduše zaplatí pašeráky, aby ji tam dostali, až po cyklojízdu do Bangkoku. Tak uvidíme :-)