21.9.2016
Jak jsem potkal Stalina
jak-jsem-potkal-stalina.html
facebook/timeline/photo_1296019050408295.jpg
--------------

Brý večer z minulosti. Včera jsem se dokulhal do města Gori. To je známé tím, že se tady narodil Stalin.
---perex---
Na to jsou místní hrdí, takže zde najdete jeho rodný dům, jeho vlak, muzeum o jeho životě, jeho sochy, Stalinův park, ulici J. Stalina, bary s revolucionářskou tématikou, supermarkety s jeho třímetrovou fotografií a samozřejmě obchody se suvenýry, od triček se Stalinem, přes klíčenky s jeho podobiznou, až po propisky skromně jen s jeho jménem. Město nemůžete minout, za továrnou se symboly srpu a kladiva zahněte doprava.

Zítra mě čeká prohlídka Tbilisi a pak už mířím do Ázerbajdžánu, což pro mě znamená vystřihnout ze všech map Arménii a nacvičit znechucený výraz, kdyby se mě náhodou někdo na tuhle zemi zeptal. Jsem zvědavý, co mě tam čeká. Když jsem včera jedné Gruzince řekl, že jedu do Baku, jen řekla "ojojojoj" a odešla, tak nevím.