8.8.2017
Chystam se do Číny!
blog-chystam-se-do-ciny.html
facebook/cina-mesta/photo_1680860701924126.jpg
facebook/cina-mesta/photo_1680860701924126.jpg
--------------

Po měsíci končí mongolská tour a od zítra se budu učit, jak se "stabilizuje společnost" v Číně. Na netu jsem si našel dvě Číňanky, které jsou ochotné mi na 3 dny poskytnout pokoj ve svém domě, takže mě zítra čeká bloudění nočním devítimilionovým Xi’anem. 
---perex---
Mám na papírku v čínštině nějaké instrukce, které budu se zoufalým výrazem ukazovat okolnímu lidu a budu doufat, že mě navedou správným směrem. V Xi’anu se mi snad podaří obstarat si jízdní kolo a s ním se pak dostat co nejblíže k Hong Kongu.

Moc si nedokážu představit, že by nějaká země mohla překonat to, co jsem zažil v Mongolsku. Bydlel jsem u typické nomádské rodiny někde v Gobi téměř bez elektřiny, bez internetu, bez sprchy a spousty dalších věcí. Naučil jsem se jezdit na koni, zkusil jsem si stopování, ochutnal spoustu nových jídel a nápojů. Poznal jsem tady spoustu zajímavých lidí. Oh, říkal jsem vám o tom Italovi, který cestuje kolem světa stopem, ale mezi procestované země počítá jen ty, kde dostane od nějaké místní holky facku? Zajímavý člověk! Pro mě je ale 90% nejlepších zážitků spojeno s mojí hostitelkou Mashou tady v UB, i v Česku bych těžko hledal někoho, s kým bych si tak rozuměl. Už jen za ty tři týdny s Mashou a Urnou celý ten trip stál.

Na závěr video, které tady na mongolském netu teď lidi sdílí. Takhle přesně vidím Mongolsko i já.

~~~youtube: ieEa3Og4P2c~~~

Takže, Číno, co na mě chystáš?!