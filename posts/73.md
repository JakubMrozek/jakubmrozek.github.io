29.8.2018
Jak se chodí přes Tchaj-wan
blog-jak-se-chodi-pres-taiwan.html
facebook/timeline/40287383_2141607289182796_5630726808233050112_o.jpg
facebook/timeline/40287383_2141607289182796_5630726808233050112_o.jpg
--------------

Každé ráno prosím Vyšší moc o to, aby přestalo pršet a odpovědí je mi v lepším případě silnější désť, v horším případě blesk a zahřmění. Z frustrace jsem si nakoupil a postahoval mnoho mongolského repu a jen díky němu mám hotovo 80 km.
---perex---

Když jsem se dnes zase brodil potoky, začal na mě volat tenhle Tchajwanec, ať se zastavím. Přicházel ke mně a už z dálky bylo poznat, že je trochu, hm, mimo. Po seznámení mě začal objímat a povídat si se mnou v čínštině. To dělá mnoho lidí (bez toho objímání), po čase ale pochopí, že se nedomluvíme a rozhovor skončí. S opilými lidmi tohle bohužel nefunguje, protože ti nepoznají, že se nebavíme v čínštině. A tak jsme si dlouhé minuty nerozuměli, smáli se a pak se Tchajwanec rozhodl, že si mě vyfotí. Pozadu vešel do vozovky, těsně se vyhnul sražení autem a zastavil všechna vozidla v jednom provozu, dokud si neudělal fotku.

Poté, co mě zase oprsklo vodou další projíždějcí auto, jsem se rozhodl na chvíli cestu přerušit a počkat do konce pracovního týdne, zda se přeci jen počasí neumoudří. Do velkého města to bylo cca 40 km a už se stmívalo, tak jsem si stopl jednoho Tchajwance. Vše probíhalo dobře, dokud jsme nenarazili na překážku a museli jsme odbočit z hlavní silnice. Po chvíli bloudění jsem mu nabídl pomoc ve formě mé mobilní GPS, ale jako správný dobrodruh pomoc moderní technologie odmítl a rozhodl se, že cestu najde sám. Takže jsme jeli těch 40 km asi dvě hodiny.

A co doma, jak je, hezky?