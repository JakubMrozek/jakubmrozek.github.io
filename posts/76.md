20.9.2018
První den v Hong Kongu
blog-prvni-den-v-hong-kongu.html
facebook/timeline/42199589_2170225952987596_6607714782969593856_o_2170225949654263.jpg
facebook/timeline/42199589_2170225952987596_6607714782969593856_o_2170225949654263.jpg
--------------

Street art v Hong Kongu v místě s nejrozsáhlejším systémem eskalátorů na světě. Někteří lidé v Hong Kongu prý do práce nechodí, ale jen jezdí na eskalátorech.
---perex---

Tohle je ta modernější část Hong Kongu, já bydlím o několik stanic dále. Že to bude trochu jiná čtvrť, mi došlo hned po výstupu z metra po prvním překročení ležícího člověka. Od té chvíle se ke mně sbíhali místní prodavači a snažili se mi prodat noc v hostelu a poté i marihuanu a další druhy drog, dokonce i se slevou. Pokud byste náhodou chtěli zvýšit svůj sociální status, můžete si zde také koupit Rolexky. Stojí jen 1000 Kč a prodávají je na ulici, ale prý jsou zaručeně originální.

Poté jsem zamířil do svého ubytování. Prošel jsem celou tržnicí a došel až k výtahu. Tam jsem, podobně jako policisté a ostatní obyvatelé čtvrti, sledoval na obrazovce, jak se skupina místních snaží dostat ze zaseklého výtahu. Během toho mi nějaká odbarvená Číňanka pořád něco nabízela, nějaké služby, masáže a dál už jsem jí raději nerozuměl.

Protože se mi nechtělo čekat, vyšel jsem až k recepci do 7. poschodí pěšky, kde samozřejmě nikdo nebyl. Po několikaminutovém dobývání konečně recepční přišel, ukázal jsem rezervaci, pustil mě dále a ukázal mi můj pokoj. Je to jen postel a sprchový kout se záchodem, který má 1 m². Kdyby nebyl záchod od postele oddělen tenkou zdí, šlo by dočůrat do mísy až z postele. Praktické.

To je tedy můj první den v Hong Kongu v novém bytě.