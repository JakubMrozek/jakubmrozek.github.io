2.10.2018
Jak se žije v Hong Kongu
blog-jak-se-zije-v-hong-kongu.html
facebook/timeline/43047868_2186365458040312_5587755518702649344_o_2186365451373646.jpg
facebook/timeline/43047868_2186365458040312_5587755518702649344_o_2186365451373646.jpg
--------------

Poslední 4 dny jsme s 睿 bydleli v Hong Kongu na Diamond Hill ve 32. patře jednoho ze zdejších hotelů (na obrázku), ze kterého byl úžasný výhled na celé město. Než však 睿 dorazila, bydlel jsem sám nejprve týden ve známé čtvrti Chungking Mansions s drogovými dealery a poté přes Airbnb týden v bytě se dvěma hongkongskými lékaři na okraji čtvrti Mong Kok, která je podle Guinessovy knihy rekordů nejrušnější čtvrtí na světě. Na jednom kilometru čtverečním zde žije přes 130 tis. lidí.
---perex---
Když jsem do svého nového Airbnb bytu poprvé přišel, překvapilo mě, jak hrozně malý je, ale říkal jsem si, že SÁM tam ten týden vydržím. Taky se vysvětlilo, proč na fotkách z bytu byl jen stůl. Nic dalšího se do největší mistnosti nevešlo. O pár hodin později přišli i oba lékaři, o kterých jsem si vážně nejprve myslel, že mě přišli jen přivítat a pak půjdou bydlet někam jinam. Ale oni tam už se mnou zůstali. A pak, večer, přišel další Airbnb host, který zabral drobné místo vedle stolu, který jsem si vyhlédl na práci. A tak jsem měl občas notebook při práci pár centimetrů od hlavy spícího backpackera. Během noci, když si lékaři mysleli, že spím ve svém přes den špatně prosvětleném pokoji, který měl na délku něco přes 170 cm a třeba dvoumetrový člověk by se tam nikdy nevyspal, vypínali router pro internet, aby ušetřili náklady na elektřinu.

Bydlení je v Hong Kongu extrémně drahé. Pokud si chcete koupit průměrný byt (tyhle malé pidi byty), potřebujete na něj dvacet průměrných ročních platů. To znamená, že v průměrně placené práci musíte dvacet let pracovat a neutratit ani dolar, abyste si mohli koupit prázdný byt. Byty se staví téměř o polovinu menší než před lety a jejich ceny rychle rostou. O tom, proč to tak je, je dobré video na Youtube https://www.youtube.com/watch?v=hLrFyjGZ9NU (díky Silvestru Csémy za odkaz).

Já jsem poslední dva dny v Airbnb pak zrušil a odešel bydlet od centra za mnohem vyšší cenu, protože to už prostě nešlo vydržet. Byla to zajímavá zkušenost, nikdy jsem nezažil, že bych po dva týdny bydlel v tak stísněném prostoru, i když jsem každý den na několik hodin byl pryč, přesto to mělo na moji náladu a chování citelný dopad. A není to je v bytech, stejné je to i v restauracích, obchodech, všude je hrozně málo prostoru v čtvrtích jako je právě Mong Kok.

V Hong Kongu žije jen o dva miliony méně lidí než v celé České republice. V Česku, když nechcete bydlet ve městě, můžete jít bydlet někam jinam, v Hong Kongu se takto snadno nedostatek prostoru vyřešit nedá. Málokdo to asi zminuje, ale i tohle velké množství prostoru je skvělá a cenná věc na Česku (a Slovensku), kterou si člověk uvědomí, až když o ní přijde.