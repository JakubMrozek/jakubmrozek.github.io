23.9.2016
Jsem v Ázerbajdžánu
jsem-v-azerbajdžánu.html
facebook/timeline/photo_1297845706892296.jpg
--------------

Jsem v Ázerbajdžánu! Je to tady úplně jiný svět. Během 40 km mi nabídlo 7 lidí, že u nich můžu přespat, pozvání na jídlo bych počítal na desítky.
---perex---
 Nemůžu projet ani křižovatkou, aniž by mě někdo nezastavil, musel jsem se schovat na záchodě na benzince, abych si par minut odpočinul. 

 Jinak tady u Kavkazu je důležité nastudovat, kdo má koho rád. Turci nesnáší Řeky a nenávidí Armény, milují ale Ázerbajdžánce. Ti bytostně nenávidí Armény a nemusí ani Gruzínce. Gruzínci nemusí Turky a nemají rádi ani Ázerbajdžánce. Armény nemá rád nikdo, možná trochu Gruzínci. Takže třeba při vjezdu z Gruzie do Ázerbájdžánu najdete ceduli, kde vám Gruzínci přejí hodně štěstí, protože ho podle nich v Ázerbájdžánu budete opravdu potřebovat. A když se mě zase v Ázerbájdžánu ptají, kudy jsem jel, tak se ptají stylem "Takže jsi jel asi přes Turecko a předtím kudy?", jakože se ta nehezká věc s příjezdem Gruzie taktně v rozhovoru přejde.
