13.7.2017
Po 46 letech v Ulánbátaru
blog-po-46-letech-v-ulanbataru.html
facebook/timeline/photo_1621621291181401.jpg
facebook/timeline/photo_1621621291181401.jpg
--------------

Jsem v Ulaanbaataru pár hodin a už jsem se o Mongolsku naučil tolik zajímavých věcí.
---perex---
- Pokud se chcete s někým seznámit, stačí kýchnout, protože úplně každý Mongol vám hned popřeje “Na zdraví!” (nebo teda něco řekne mongolsky, ale asi tohle) a pak můžete tuhle nadějnou konverzaci dále rozvíjet.
- V batohu je dobré nechat jednu kapsu jen na peníze, protože se tady vydávají bankovky i na ekvivalent českého desetníku. Po 24 hodinách mám 60 bankovek. Není to ale nic proti kamarádovi, který zde byl před 17 lety a odnášel si pro čtyřčlenou skupinu dva pytle peněz.
- Samozřejmě nezapomínám na svou vlast, šířím dobré jméno naší země a Mongolům pouším naučná videa z české historie. Zdaleka nejvíce moji hostitelku Mashu zaujalo video “Vaclav Klaus, stealing a pen”, které už viděla mnohokrát včetně všech parodií.

A ta koláž. Jsou to dvě fotky ze stejného místa z Ulaanbaataru, které jsme dnes za pomoci budhistických mnichů našli. Ta barevná fotka je z dneška a jsem na ní já. Ta černobílá fotka je stará 46 let a je na ní můj otec, který se zde seznamoval se svou budoucí ženou, mojí matkou.