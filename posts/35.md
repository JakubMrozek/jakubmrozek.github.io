13.9.2017
Jak jsem se učil ve Vietnamu jezdit na motorce
blog-jak-jsem-se-ucil-jezdit-ve-vietnamu-na-motorce.html
facebook/timeline/photo_1688189881191208.jpg
facebook/timeline/photo_1688189881191208.jpg
--------------

Dnes ráno ke mně přistoupila jedna holka a řekla mi, že pokud tady mám řidičák a umím jezdit na motorce, tak mi může jednu půjčit, jestli náhodou nechci.
---perex---
Znělo to skvěle, mělo to jen dva háčky: a) nemám tady řidičák a b) nikdy v životě jsem na motorce neseděl. Odpověděl jsem tedy, že určitě chci. Oproti Číně se tady totiž necenzuruje Youtube, takže jsem si hned pak šel vyhledat videa, jak se jezdí na motorce, jak to startuje, brzdí, co znamenají různá tlačítka na řiditkách a vlastně jak to vůbec vypadá. 

A tak v poledne přede mnou stála motorka. S malou pomocí majitele se mi ji podařilo i nastartovat a pak už patřily vietnamské silnice jen mně. Rovnou jsem zamířil do Sa Pa, patrně nejzajímavější části na severu Vietnamu, do fascinujících scenérií mezi 2 a 3 tisíci m.n.m., do všech možných vesnic všemi možnými cestami. Teď už jsem po pár hodinách zase zpátky doma, a tak si můžu přečíst, že se tyhle cesty doporučuji jen zkušeným motorkářům a hlavně s průvodci. Uff, ještě že si čtu tyhle instrukce až zpětně!