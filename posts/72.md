18.8.2018
Vyrážím na Tchaj-wan!
blog-vyrazim-na-taiwan.html
facebook/timeline/39400743_2122585644418294_6035597737251045376_n.png
facebook/timeline/39400743_2122585644418294_6035597737251045376_n.png
--------------

Tak už je to tady, ta věc s Taiwanem. V pondělí odlétám z Japonska na Taiwan pak má v plánu celou zemi přejít z jihu na sever. Nejkratší trasou autem je to 500 km, ale přes hory to bude asi víc, v každém případě za měsíc musím být v Taipei a během toho dělat pauzy na práci.
---perex---
Naposled jsem více než jeden den někam šel… no je to už skoro 20 let. Bylo to v 8. třídě ZŠ s pí Hlouškovou. Pamatuji si z toho jen to, že nás po prvním dni zamkla na noc v pokoji, kvůli bezpečnosti, víte, abychom nikam v noci nechodili a nikomu se nic nestalo. Takže když pak někdo chtěl jít na záchod, musel šplhat po parapetu z druhého patra ven. Nic nebezpečnějšího jsem nikdy nezažil.

To jsou tedy mé zkušenosti s vícedenními přechody. Vybral jsem si proto také nejlepší dobu, teploty jsou příjemné, kolem 35 stupňů, ideální na procházky. Vedra střídají bouřky a také vrcholí období tajfunů. Ale je to poslední země ve východní Asii, kde jsem ještě nebyl, tak ať to stojí za to, ne?

Taiwan má mnoho krásných míst k navštívení, ale rozhodl jsem se, že to nechám na slečně Náhodě, ať cestu volí ona. A také má Taiwan jednu zajímavou věc, slyšel jsem, že jsou tam vůbec nejpřátelštější lidi z celé východní Asie. A je pravda, že všechny Taiwance a Taiwanky, které jsem za ten rok potkal, takoví byli.

Takže by to mělo stát za to a tím se dostávám k tomu, jak celou cestu prezentovat vám. Budu sem průběžně dávat příspěvky jako dříve, ale tentokrát zařadím i jednu novou věc: Instagram stories. Instagram jsem do této chvíle téměř nepoužíval, ale sledoval jsem nedávno instacestu Petr Ludwig Japonskem a nesmírně se mi to líbilo, je to krásně autentické. Od chvíle, kdy budu na nejjižnějším místě Taiwanu a po celou cestu až k tomu nejsevernějšímu místu Taiwanu, budu dávat několikrát denně stories (fotky i videa) na Instagram. Můj instagram najdete (Čeko Turisto) zde:

👉 [https://www.instagram.com/cekoturisto/](https://www.instagram.com/cekoturisto/) 👈

Tak příští týden čus!