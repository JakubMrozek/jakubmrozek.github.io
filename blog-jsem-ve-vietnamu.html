
    <!doctype html>
    <html lang="en">
    <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-98639245-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'UA-98639245-1');
    </script>    
      <meta charset="utf-8">
      <title>Jsem ve Vietnamu! | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
    
      <div class='content'>
      <ul class="menu">
        <li ><a href='index.html'>Domů</a></li>
        <li ><a href='rok-na-ceste-kolem-sveta.html'>Rok na cestě kolem světa</a></li>
        <li ><a href='vybaveni.html'>Vybavení</a></li>
        <li ><a href='alba.html'>Alba a cestopisy</a></li>
        <li class='active'><a href='blog.html'>Blog</a></li>
      </ul>
    
    <div>
      <h2 class='blog-headline'>
        Jsem ve Vietnamu!
        <span class='date'>5.9.2017</span>
      </h2>
      <div class='flex'>
        <div class='flex-2'>
          <div class='blog-content'>
          
Ahoj z Vietnamské socialistické republiky! Obvykle se mi daří tipnout alespoň následující zemi, tentokrát to poprvé nevyšlo a místo Hong Kongu jsem se nějak ocitl ve Vietnamu. 

          <p>Zrovna tady v severním Vietnamu řádí epidemie horečky Dengue, mě ale více vadí to, že tady není žádná večerka, velká očekávání z Česka tak zůstala nenaplněna. Navíc jsem strávil hodinu na hranicích kvůli dvěma razítkům v pase z Turecka, protože jedno má turista, dvě už asi jen terorista.</p>

<p>Do Vietnamu jsem se dostal z Kunmingu na kole. Neexistuje prostě lepší způsob cestování než na kole. Ta ohromná volnost a svoboda se nedá s ničím srovnat! A když se člověk dodrápe někam na vrchol hory a pak ten několikaminutový sjezd za odměnu! Mmmmm. Před odjezdem jsem strávil spoustu času snižováním váhy, jak té vlastní, tak bagáže, a momentálně vozím jen 6 kg vč. veškerého oblečení, vybavení na kempování a opravu kola. </p>

<p>Z Kunmingu je to na hranice něco kolem 560 km. Původně jsem na to plánoval 7 dní do vypršení víza, ale dostal jsem se na hranice za 4 dny. A pak zase 6 hodin vlakem zpět do Kunmingu na tři dny za svou čínskou přítelkyní a dnes zase 6 hodin zpět vlakem na hranice. Má čínská přítelkyně mluví pouze čínsky a japonsky, ale bohužel se naučila dost rychle i anglicky, takže to už není tak zábavné jako dřív, kdy uměla anglicky 4 slova: happy? (univerzální souhlas/otázka), unhappy? (to samé, ale očekává se negativní odpověď), hungry? (před jídlem) a full? (po jídle). Tohle vážně stačí.</p>

<p>A foto je odněkud z Yunnanu z 2,5 tis. m.n.m., není úplně podařené, ale trvalo mi celé dopoledne se sem vyšplhat přes mračna a celodenní déšť.</p>
          </div>
        </div>
        <div class='flex-1'>
          <img width='350' class='blog-post-img' src='facebook/timeline/photo_1680135791996617.jpg' />
        </div>
      </div>
    </div>
  
          
          </div>
        </body>
      </html>
    