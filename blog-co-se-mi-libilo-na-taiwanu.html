
    <!doctype html>
    <html lang="en">
    <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-98639245-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'UA-98639245-1');
    </script>    
      <meta charset="utf-8">
      <title>Co se mi líbilo a nelíbilo na Tchaj-wanu | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
    
      <div class='content'>
      <ul class="menu">
        <li ><a href='index.html'>Domů</a></li>
        <li ><a href='rok-na-ceste-kolem-sveta.html'>Rok na cestě kolem světa</a></li>
        <li ><a href='vybaveni.html'>Vybavení</a></li>
        <li ><a href='alba.html'>Alba a cestopisy</a></li>
        <li class='active'><a href='blog.html'>Blog</a></li>
      </ul>
    
    <div>
      <h2 class='blog-headline'>
        Co se mi líbilo a nelíbilo na Tchaj-wanu
        <span class='date'>15.9.2018</span>
      </h2>
      <div class='flex'>
        <div class='flex-2'>
          <div class='blog-content'>
          
Co může být hezčího než panda, která žere listí a přitom vás pozoruje? 😲 Na Tchaj-wanu je toho více, co stojí za zmínku, takže: 8x co se mi na Tchaj-wanu líbilo + 8x co se mi tam nelíbilo.

          <p>Strávil jsem zde celkem 28 dní, dva týdny na jihu, týden na severu v Taipei, 3 dny na východě v národním parku Taroko a poslední dny v Taichungu na západě.</p>

<p>Nejprve k tomu, co se mi líbilo.</p>

<p>1) Tchajwanci, Tchajwanky a jejich přátelský přístup</p>

<p>Na Tchaj-wanu jsou nejpřátelštější lidé z celé východní Asie. Od první chvíle mi pořád někdo chtěl s něčím pomoci. V metru koupit lístek, řidiči autobusu určit správnou trasu, v restauracích, hotelech, v nemocnici, všude. Nemám negativní zážitek. Lidé se ke mně chovali buď velmi hezky, hezky a nebo občas neutrálně. Nikdy jsem neviděl nikoho otráveného, zpruzeného.</p>

<p>V Kaohsiungu ke mně přišel tchajwanský student s tím, že ho velice zajímá, odkud jsem a že by mi rád ukázal Tchaj-wan. A tak se mnou strávil zhruba 3 hodiny a prošli jsme různá místa a řekl mi mnoho o Tchaj-wanu.</p>

<p>V Taipei jsem bydlel týden u mladé Tchajwanky Joy, která se mnou prošla všechna místa, někdy i v 1 v noci, a zakázala mi platit u ní za ubytování s tím, že u ní můžu zůstat jak dlouho chci zadarmo. Musel jsem neustále bojovat za to, abych mohl v restauraci zaplatit alespoň za sebe. Nakonec mi dala i několik dárků na další cestu.</p>

<p>2) Tchaj-wan jako svobodná a demokratická země</p>

<p>V první restauraci, ve které jsem na Tchaj-wanu byl, mě a další desítky lidí obsluhovala holka s Tourettovým syndromem. Druhý den jsem před zastávkou metra viděl skupinu hudebníků s Downovým syndromem. To je velký rozdíl oproti té velké Číně, kdysi jsem se ptal 睿, proč nejsou nikde v Číně vidět postižení a ona mi řekla, že se prostě schovávají a ven nevycházejí, protože si to čínská společnost nepřeje vidět. Tchaj-wan je nejsvobodnější a nejtolerantnější zemí ve východní Asii, v tomhle je rozhodně nejblíž Evropě.</p>

<p>3) Noční trhy</p>

<p>Tchaj-wan má nejlepší noční trhy ve východní Asii. Strávili jsme v nich s Joy mnoho hodin každý večer. Prostě jen chodíte a jíte. V hernách navíc můžete vyhrát Medvídka Pú, který je ve velké Číně zakázaný, protože příliš připomíná čínského prezidenta.</p>

<p>4) Vysokorychlostní vlaky</p>

<p>Stejné jako shinkanseny v Japonsku, za dvě hodiny přejedou celou zemi.</p>

<p>5) Zdravotní péče</p>

<p>Joy se mě jednou zeptala, zda je pravda, že jsou v Evropě tzv. čekací doby a pořadníky. Slyšela totiž, že když chtějí jít lidé k zubaři, že se předtím prý musí objednat, tak jestli je to pravda…</p>

<p>Zdravotní péče na Tchaj-wanu je jedna z nejlepších na světě. http://www.svetpatritemcoseneposerou.cz/blog-jak-jsem-navst…</p>

<p>6) Easy card a další podobné karty</p>

<p>Podobně jako v Japonsku (Suica a další), J. Koreji (T-Money card) nebo v Hong Kongu (Octopus), tak i na Tchaj-wanu fungují podobné karty, nejpoužívanější je EasyCard. Jednoduše si na ní převede peníze a pak už užíváte jen ji. Používá se hlavně při platbě za MHD, při vstupu na různá místa, ale lze s ní nakupovat i třeba v 7/11 či platit v taxících.</p>

<p>7) 7-eleven, FamilyMart a další řetězce</p>

<p>Obdoba českých vietnamských večerek. Jsou na každém rohu, otevřeny 24 hodin denně, lze tam nakoupit jídlo a vše ostatní pro běžný život, dokonce i oblečení a základní elektroniku.</p>

<p>8) Levná země</p>

<p>Tchaj-wan je výrazně levnější než třeba Japonsko nebo Jižní Korea. Lístky na metro stojí méně než v Praze, v Taichungu je dokonce jízda autobusem do 10 km zdarma. Lokální restaurace mají menu za 70 - 100 Kč (i v Taipei). Airbnb funguje skvěle po celé zemi. Revolut lze bez problémů používat v 7/11. Vstupy jsou snad všude zadarmo, dokonce i v národním parku Taroko vám helmu půjčí zadarmo.</p>

<p>A dále k tomu, co se mi naopak nelíbilo.</p>

<p>1) Městská hromadná doprava</p>

<p>Městská hromadná doprava je na Tchaj-wanu extrémně pomalá. Extrémně! Ujet 11 km autobusem v Taichungu trvá 2 hodiny, protože tady nejsou zvláštní pruhy pro autobusy, silnice jsou neustále zablokované, neexistují zde kruhové objezdy a autobusy stojí co pár metrů na křižovatce. V Taipei to s metrem není o moc lepší, protože metro musí stavět v každé stanici a přejet tak celé Taipei (20 km) zabere hodinu a půl. Proto mají všichni na Tchaj-wanu motorky, bez nich by to nešlo.</p>

<p>2) Déšť a počasí</p>

<p>Od května do konce září na Tchaj-wanu buď pořád prší, nebo jsou vysoké teploty. Ideální období pro návštěvu je říjen až březen.</p>

<p>3) Vizuální podoba domů, budov</p>

<p>Jak to říct diplomaticky…kdyby 100 bodů bylo za nejhezčí domy a 0 za nejméně hezké, tak Tchaj-wan by na 100 nedosáhl. Na 99 taky ne. A ani na 98.</p>

<p>4) Parkování na chodnících</p>

<p>Na Tchaj-wanu se používají chodníky jako parkoviště. Tchajwanci a Tchajwanky mají navíc zvláštní schopnost zaparkovat auto, motorku a cokoliv dalšího tak, aby chodník kompletně zablokovali. Takže je nutné neustále vcházet do silnice. Prostě jako ve Vietnamu.</p>

<p>5) Čínština a absence angličtiny</p>

<p>Čínština je nádherný jazyk. Každý čínský znak má svojí historii, 睿 mě nutí učit se čínštinu, protože je pro ni angličtina hrozně jednoduchá a nemůže se přesně vyjádřit jako v čínštině. V Taipei problém není, ale jinde, zejména v malých městech, to problém je, nikdo anglicky nemluví. Jídelní menu, různé návody či jízdní řády jsou jen v čínštině. Google překladač pomůže do chvíle, než člověk dostane jídelní lístek psaný rukou.</p>

<p>6) Cestování v noci</p>

<p>Nejspíš ve všech městech na světě nejezdí metro přes noc, ale v Taipei a dalších tchajwanských městech nejezdí ani noční autobusy. Po půlnoci fungují jen taxíky.</p>

<p>7) Otevírací doba restaurací</p>

<p>Mnoho restaurací (všechny, do kterých jsem chodil) otevírá jen přes poledne, odpoledne mají zavřeno a pak otevře zase na chvíli večer. Často jen do 9 nebo 9:30. Velký rozdíl oproti Soulu, kde jsou restaurace otevřené mnohdy celou noc.</p>

<p>8) Stinky tofu</p>

<p>V Japonsku i na Tchaj-wanu mě lidé chtěli přesvědčit, že tofu je dobrá a chutná věc. Joy mě dokonce vzala do nejlepší restaurace se stinky tofu v Taipei...ale ne. Nevěřím nikomu, kdo říká, že má rád tofu, že má rád tofu.</p>
          </div>
        </div>
        <div class='flex-1'>
          <img width='350' class='blog-post-img' src='facebook/timeline/IMG_2585.jpg' />
        </div>
      </div>
    </div>
  
          
          </div>
        </body>
      </html>
    