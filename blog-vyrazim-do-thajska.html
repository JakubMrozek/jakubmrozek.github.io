
    <!doctype html>
    <html lang="en">
    <head>
      <meta charset="utf-8">
      <title>Vyrážm do Thajska! | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
      <div class='content'>
    
      <menu class='menu'>
        <a href='index.html'>Domů</a>
        <a href='rok-na-ceste-kolem-sveta.html'>Rok na cestě kolem světa</a>
        <a href='alba.html'>Alba a cestopisy</a>
        <a class='active'href='blog.html'>Blog</a>
      </menu>
    
    <div class='blog-post'>
      <h2 class='blog-headline'>
        Vyrážm do Thajska!
        <span class='blog-date'>2.1.2018</span>
      </h2>
      <div class='blog-post-inside'>
        <div class='blog-post-left'>
          <div class='blog-content'>
          
Cesta do Bangkoku! A tentokrát už opravdu. Za 4 dny mi vyprší vietnamské vízum, a tak je na čase zase potáhnout o kousek dál.

          <p>Doprovázen tříčlenným vietnamským pelotonem (na obrázku, já tam chybím) jsem se slavnostně vydal z Hanoje dále na jih. V plánu je už za chvíli Laos, pak Kambodža a Thajsko, na jihu Vietnamu si pak udělám olympijskou pauzu. Hlavním cílem je Bangkok a pak se uvidí, kam dál, zda pokračovat na západ do Barmy, nebo na jih do Malajsie.</p>

<p>Opustil jsem motorkování a mopedování a vrátil se k cyklistice. Kolo mi sedí tak nějak ze všech možností cestování asi nejvíce. Žádný jiný způsob cestování neumožní být neustále špinavý, a přesto z toho mít díky endorfinům z fyzické aktivity radost!</p>

<p>A hned dnešní den jsem si užil naplno, když jsem si mohl poprvé vyzkoušet, jaké to je opravovat defekt za hustého deště. Oprava se povedla dobře, ale do rozepnutého batohu natekla voda tak nešťastně, že zaplavila i můj pas a smazala/rozpila mi některá vízová razítka, která jsou už nyní nečitelná. Ale naštěstí jen ta z arabských zemí, kvůli kterým mi dělali na hranicích problémy, takže možná jen dobře.</p>

<p>Teď jsem v nějakém okresním městě, ale vypadá to tady smutně, opuštěně. Tak jsem se díval na TripAdvisor, co mi zde doporučí za aktivitu, co tady lidé dělají nejraději, a jako první mi nabídl zájezdy pryč. Prostě smutný místo. </p>

<p>Zítra vyrážím dále, 400 km, 4 dny, držte palce ať zase málem nepřekročím vízum jako v Číně!</p>
          </div>
        </div>
        <div class='blog-post-right'>
          <img class='blog-post-img' src='facebook/timeline/photo_1815681641775364.jpg' />
        </div>
      </div>
    </div>
  
          
          </div>
        </body>
      </html>
    