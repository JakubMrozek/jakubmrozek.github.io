
    <!doctype html>
    <html lang="en">
    <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-98639245-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'UA-98639245-1');
    </script>    
      <meta charset="utf-8">
      <title>Terorizován Číňany | Svět patří těm, co se neposerou</title>
      <meta name="description" content="Cesta kolem světa">
      <meta name="author" content="Jakub Mrozek">
      <meta name="viewport" content="width=device-width, initial-scale=1, shrink-to-fit=no">
      <link href="https://fonts.googleapis.com/css?family=Open+Sans:300,600" rel="stylesheet">
      <link rel="stylesheet" href="styles/css.css">
    </head>
    <body>
    
      <div class='content'>
      <ul class="menu">
        <li ><a href='index.html'>Domů</a></li>
        <li ><a href='rok-na-ceste-kolem-sveta.html'>Rok na cestě kolem světa</a></li>
        <li ><a href='vybaveni.html'>Vybavení</a></li>
        <li ><a href='alba.html'>Alba a cestopisy</a></li>
        <li class='active'><a href='blog.html'>Blog</a></li>
      </ul>
    
    <div>
      <h2 class='blog-headline'>
        Terorizován Číňany
        <span class='date'>14.5.2019</span>
      </h2>
      <div class='flex'>
        <div class='flex-2'>
          <div class='blog-content'>
          
Před dvěma týdny za mnou do Kuala Lumpur přijela 睿, aby mi dala krutý pětidenní výcvik čínštiny. Komunikace v čínštině znamená, že se člověk snaží zoufale identifikovat, co všechny ty “čang”, “čeng”, “čong”, “čing”, “čung” v tisíci obměnách znamenají. Čerstvě narození Číňané mají tu výhodu, že vůbec neví, co je čeká, protože jinak by zalezli zpět do matky a odmítli se narodit, dokud se čínština nezmění do nějaké snadno srozumitelné podoby.

          <p>Kromě lekcí čínského jazyka jsem také dostal lekce čínské kultury. Třeba jak vybrat správnou restauraci v cizině. Typický Čech si projde menu, zhodnotí nabídku, cenu, možná přečte ještě reference a vybere si restauraci, kde je místo (pokud je to cestovatel, napíše o tom navíc knihu, udělá roční přednáškové turné a navštíví M. Veselovského v DVTV). Typický Číňan naopak ceny, menu ani reference moc neřeší a vybere si tu restauraci, kde je aktuálně nejvíce lidí, protože to znamená, že tam vaří dobře. </p>

<p>Na konci výcviku 睿 mávla rukou, že dobrý a že už je čas. Více než 250 hodin od začátku roku strávených nad čínštinou má několik důvodů, a jeden z nich je, abych mohl v Číně cestovat do oblastí, kam se bez alespoň základů čínštiny cestuje obtížně. A po 22 měsících ve východní a jihovýchodní Asii je čas posunout se dál.</p>

<p>Přibližně za 7 hodin mě čeká let na sever Hokkaida a odtud mám v plánu během pár dní přejet Japonsko až na nejjižnější místa Okinawy, kde je prý největší koncentrace stoletých lidí na světě. Tyhle okinawské babky totiž něco ví, co my ne! A já budu zjišťovat, co to je. Poté chci strávit chvíli na Tchaj-wanu, což je má nejoblíbenější země z téhle oblasti, a podruhé se ho pokusit přejít, případně se přes něj dostat nějakým dobrodružným způsobem, a zároveň s tím trénovat čínštinu. No a pak už Říše středu, 再见 východní Asie, a pak už všechny ty stany ve středu Asie, ale to je ještě moc daleko.</p>

<p>(Fotka zachycuje situaci, kdy je český občan terorizován čínštinou Číňany!)</p>
          </div>
        </div>
        <div class='flex-1'>
          <img width='350' class='blog-post-img' src='facebook/timeline/terorismus.jpeg' />
        </div>
      </div>
    </div>
  
          
          </div>
        </body>
      </html>
    